# Przebudzenie z kryzysu sensu

_Zamieszczam tutaj własne, nieautoryzowane tłumaczenie [cyklu wykładów prof. Johna Vervaeke pod tytułem "Awakening From the Meaning Crisis"](https://youtube.com/playlist?list=PLND1JCRq8Vuh3f0P5qjrSdb5eC1ZfZwWJ). Całość praw autorskich do oryginału przypada pierwotnemu autorowi. Moje tłumaczenie nie jest pozbawione zmian redakcyjnych, mających na celu ułatwić odbiór tych wykładów w formie pisanej. Czasem zmiany te obejmują zmiany w kilku zdaniach naraz, pominięcie niektórych zdań, łączenie ich lub przeredagowywanie całych akapitów. Robię to z poczuciem odpowiedzialności i z troską o zachowanie intencji autora. Śródtytuły i podziały akapitowe pochodzą ode mnie i mają na celu ułatwienie śledzenia tekstu. Rysunki dodałem samodzielnie na podstawie rysunków wykonywanych przez autora w trakcie prowadzenia wykładu._

## Wprowadzenie do cyklu wykładów

[![Introduction](http://img.youtube.com/vi/ncd6q9uIEdw/0.jpg)](http://www.youtube.com/watch?v=ncd6q9uIEdw "Introduction")

Znajdujemy się w samym środku kryzysu zdrowia psychicznego. Coraz częściej widzimy zaburzenia lękowe, depresję, rozpacz, rośnie odsetek samobójstw w Ameryce Północnej i innych częściach świata. I ten kryzys zdrowia psychicznego sam w sobie jest spowodowany ale także jest powiązany z kryzysami środowiska naturalnego i systemów politycznych. Te z kolei są zanurzone w dużo głębszym, kulturalno-historycznym kryzysie. Nazwałem go kryzysem sensu. Kryzys sensu charakteryzuje, a ludzie dają temu wyraz na wiele sposobów, rosnące poczucie otaczającego nas _bullshitu_. _Bullshit_ nas ogarnia. Staje się coraz powszechniejszy w naszych życiach, a my mamy wrażenie, że toniemy w oceanie _bullshitu_. Musimy zrozumieć przyczyny tego stanu i co możemy na to poradzić. Zatem widzimy obecnie coraz większe rzesze ludzi czujących rosnące oddalenie od siebie samych, od siebie nawzajem, od świata i od realnej, przewidywalnej przyszłości.

Podyskutujmy o tym. Popracujmy nad tym wspólnie. Przeprowadźmy racjonalną refleksję. Co możemy poradzić na kryzys sensu? Problemy, przed którymi stajemy, są niezwykle głębokie. Wielu porusza temat kryzysu sensu, ale ja chcę przekonywać, że te zagadnienia są dużo głębsze niż tylko problemy z mediami społecznościowymi, problemy polityczne czy nawet kwestie ekonomiczne. To głęboko historyczne, kulturowe i kognitywne problemy, a my musimy się do nich starannie i dokładnie dokopać. Wygrzebanie się z tego kryzysu będzie niesamowicie trudne. Będzie wymagało znaczących przemian w naszym poznaniu, kulturze, naszych wspólnotach. Aby posuwać się naprzód w takich trudnych sprawach, będziemy musieli sięgnąć głęboko w przeszłość, by ocalić narzędzia, których możemy użyć do sprostania tak niesamowitemu wyzwaniu.

Będę mówił o wielu ludziach, którzy niegdyś do nas tak głęboko przemawiali i spróbuję wyciągnąć te potrzebne nam narzędzia z ich dorobku. Porozmawiamy o starożytnych postaciach takich, jak Sokrates, Platon i Arystoteles. Jezus z Nazaretu, Siddhartha Gautama - Budda. Powiemy także o współczesnych przełomowych postaciach. Takich, jak Carl Jung. Poruszymy temat Nietzschego. Pomówimy o Heideggerze. Powiemy o bieżących pracach dokonywanych przez psychologów, kognitywistów i neuronaukowców. Poruszymy bardzo szeroki zakres zagadnień. Pomówimy o szamanizmie i odmiennych stanach świadomości, które powiązane są ze współczesnymi zagadnieniami takimi jak doświadczenia psychodeliczne i doświadczenia mistyczne. Ale także poruszymy egzystencjalizm i nihilizm. Poruszymy tematykę AI, czyli sztucznej inteligencji. Co nam to mówi? Ale również co doradzić może nam nasza ewolucyjna przeszłość w zmaganiu się z kryzysem sensu.

Zatem to złożone i trudne zagadnienie. Nie ma prostych odpowiedzi. Musimy przebrnąć przez to bardzo starannie i dokładnie. Musimy uzyskać jasny obraz problemu i jasny obraz tego, jakie mogłoby być rozwiązanie. Chcę to wszystko zebrać razem w spójny i jasny sposób, byśmy mogli wspólnie odkryć jak się z tego kryzysu sensu przebudzić.

## Spis treści

1. [Wprowadzenie](ep-01-wprowadzenie.md).
2. [Przepływ, metafora i Rewolucja Osiowa](ep-02-przeplyw-metafora-i-rewolucja-osiowa.md)
3. [Nieprzerwany Kosmos i gramatyka świata współczesnego](ep-03-nieprzerwany-kosmos-i-gramatyka-swiata-wspolczesnego.md)
4. [Sokrates i poszukiwanie mądrości](ep-04-sokrates-i-poszukiwanie-madrosci.md)
5. [Platon i alegoria Jaskini](ep-05-platon-i-alegoria-jaskini.md)
